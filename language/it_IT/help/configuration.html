<h2>Configurazione</h2>

<p>Questa pagina permette di gestire la configurazione di base. 
Infatti, questa pagina mostra soltanto i parametri che dovrebbero 
bastare per la maggiore parte degli amministratori. Se volete 
vedere gli altri numerosi parametri di configurazione, leggete il file <span
class="filename">include/config_default.inc.php</span>.</p>

<p>Questa pagina è divisa in diverse sezioni, raggruppando i parametri 
di configurazione per tema.</p>

<h3>Principale</h3>
<ul>

  <li><strong>Titolo della galleria</strong>: usato per i Feed RSS e 
la notifica via email.</li>

  <li><strong>Banner delle pagine</strong>: Codice HTML presente in alto
su tutte le pagine.</li>

  <li><strong>URL della galleria</strong>: usato per i Feed RSS.</li>

  <li><strong>Blocco galleria</strong>: Bloccare la galleria per 
la manutenzione. Solo gli amministratori avranno accesso
alla galleria.</li>

  <li><strong>Voto</strong>: E' possibile dare un voto alle immagini.</li>

  <li><strong>Voto degli ospiti</strong>: Anche gli ospiti (utenti non registrati) possono dare un voto alle immagini.</li>

  <li><strong>Autorizzare l'iscrizione di nuovi utenti</strong>: Iscrizione libera per tutti.</li>

  <li><strong>L'indirizzo email è obbligatorio per tutti gli utenti</strong>: L'indirizzo email sarà verificato durante l'iscrizione o durante l'aggiornamento dei profili, salvo il caso in cui l'iscrizione o l'aggiornamento venissero effettuati nel pannello di amministrazione, da parte dell'amministratore.</li>

  <li><strong>Notificare agli amministratori quando un nuovo utente si registra</strong>: Gli amministratori riceveranno un'email ad ogni nuova iscrizione di utenti.</li>

</ul>

<h3>Cronologia</h3>

  <p>Le visite alle pagine <span
class="pwgScreen">index.php</span> e <span
class="pwgScreen">picture.php</span> sono
registrate nella tabella <code>history</code>.</p>
  
  <p>Le visite sono mostrate nella pagina <span class="pwgScreen">Amministrazione, Speciale, Cronologia</span>.</p>

<ul>
  <li><strong>Registrare le pagine visitate dagli ospiti</strong>: le pagine visitate dagli ospiti sono registrate.</li>

  <li><strong>Registrare le pagine visitate dagli utenti</strong>: le pagine visitate dagli utenti sono registrate.</li>

  <li><strong>Registrare le pagine visitate dagli amministratori</strong>: le pagine visitate dagli amministratori sono registrate.</li>

</ul>

<h3>Commenti</h3>
<ul>

  <li><strong>Commenti utenti per tutti</strong>: anche gli ospiti 
possono scrivere commenti.</li>

  <li><strong>Numero di commenti utente per pagina</strong>.</li>

  <li><strong>Approvazione</strong>: un amministratore deve autorizzare 
i commenti degli utenti prima che questi possano essere visibili nella
parte pubblica. L'approvazione dei commenti utente avviene nella
pagina <span class="pwgScreen">Amministrazione, Immagini,
Commenti</span>.</li>

  <li><strong>Notificare agli amministratori quando un commento è stato scritto</strong>:
Invio di un'email agli amministratori quando un utente scrive un commento.</li>

  <li><strong>Notificare agli amministratori quando un commento richiede l'approvazione</strong>:
Invio di un'email agli amministratori quando un utente scrive un commento che necessita di approvazione.
L'approvazione dei commenti utente avviene nella pagina <span class="pwgScreen">Amministrazione, Immagine, Commenti</span>.</li>

</ul>

<h3>Aggiunta di foto</h3>
<ul>
  <li><strong>Mostra il link per aggiungere le foto sempre</strong>: Se ci sono categorie in cui è possibile aggiungere foto, il link corrispondente sarà visualizzato per ogni categoria.</li>
  <li><strong>Livello d'accesso utente per aggiungere delle foto</strong>: Consente di limitare l'aggiunta di foto solamente a certi utenti</li>
  <li><strong>Notificare agli amministratori quando un'immagine è aggiunta</strong>: Gli amministratori riceveranno una e-mail per ogni immagine aggiunta da un utente.</li>
</ul>

<h3>Visualizzazione di default</h3>
<p>Modificare le opzioni di visualizzazione di default per gli utenti non 
connessi. Una volta effettuata la connessione, queste opzioni sono
personalizzabili nella videata <span
class="pwgScreen">profilo</span>).</p>

<p>È possibile cambiare le impostazioni per gli utenti esistenti,
in quest'altra pagina: <span class="pwgScreen">Amministrazione,
Identificazione, Utenti</span>, in cui potete cambiare le impostazioni 
degli utenti.</p>

<ul>

  <li><strong>Lingua</strong>: Solo per i titoli della galleria.
Le categorie, il nome delle immagini e le descrizioni non sono compresi
nella traduzione.</li>

  <li><strong>Numero d'immagini per riga</strong></li>

  <li><strong>Numero di righe per pagina</strong></li>

  <li><strong>Tema dell'interfaccia</strong></li>

  <li><strong>Periodo recente</strong>: in giorni. Periodo durante il quale
un'immagine è considerata come recente. Questo periodo deve essere superiore
a 1 giorno.</li>

  <li><strong>Espandere le categorie</strong>: Espandere di default tutte
le categorie nel menu. <em>Attenzione</em>: questa opzione consuma molte
risorse di sistema, se avete tante categorie e sottocategorie.</li>

  <li><strong>Mostrare il numero di commenti</strong>: Mostrare il numero
di commenti sotto ogni miniatura. <em>Attenzione</em>: questa opzione consuma 
delle risorse di sistema.</li>

  <li><strong>Mostrare il numero di visite</strong>: Mostrare il numero 
 di visualizzazioni dell'immagine sotto la miniatura, nella pagina delle miniature. 
 Valido solo se il parametro di configurazione avanzata è : <br>
 $conf['show_nb_hits'] = true; <br>
 N.B.: Di default il parametro è impostato su "false".</li>

  <li><strong>Larghezza massima delle immagini</strong>: larghezza massima di 
  un'immagine visualizzata. Se l'immagine è più larga del parametro inserito, 
  allora quest'ultima verrà ridimensionata. Se pensate che sia necessario cambiare 
  questo parametro (per la visualizzazione di default), allora sarebbe meglio
ridimensionare le immagini prima di caricarle, specialmente se queste sono molto
pesanti.</li>

  <li><strong>Altezza massima delle immagini</strong>: stessi consigli della 
  voce precedente.</li>

</ul>
